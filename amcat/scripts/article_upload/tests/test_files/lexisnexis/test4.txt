                          Copyright 2002 De Telegraaf

                                  De Telegraaf

                               24. September 2002

                               September 24, 2002

LENGTE: 158 words

KOP: Gretta Duisenberg oprichtster van Palestina-groep

AUTEUR: PRUIM, FRED

TEKST:


Van onze Haagse redactie


DEN HAAG, dinsdag


Gretta Duisenberg, de vrouw van Wim Duisenberg, is opnieuw in actie gekomen voor
het Palestijnse volk.

Nadat de vrouw van de president van de Europese centrale bank al eerder opzien
baarde door een Palestijnse vlag aan haar balkon te hangen, heeft zij dit keer
zo'n 175 medestanders gevonden in de initiatiefgroep 'Stop de bezetting'. Die is
opgericht om te strijden tegen de al jaren durende bezetting van Israel van de
Palestijnse gebieden. Ook wil Gretta Duisenberg dat Nederland en andere
EU-lidstaten een actievere rol spelen in de oplossing van het langslepende
Israelisch-Palestijns conflict.

In een grote advertentie in de media doet Duisenberg een oproep aan onder meer
de Nederlandse regering en de Europese Commissie. Ondertekenaar zijn onder
anderen oud-premier Dries van Agt, cabaretiere Jenny Arean, oud-minister Relus
ter Beek en hoogleraar prof. dr. Th. van Boven.

PUB-TYPE: Paper

TAAL: Dutch / Nederlands

LOAD-DATE: September 26, 2002

